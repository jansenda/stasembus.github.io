---
permalink: /challenges_verdieping.html
title: "Verdieping - Challenge "
categories: verdieping
---

Voor de verdieping ga je echt aan de slag met eigen (mock)data die gerelateerd is aan je proftaak.

Dingen waar je op kunt letten tijdens de proftaak:
* Vrij in het begin van je proftaakproject zul je (hopelijk samen met SOFT en INFRA studenten) nadenken over één of meerdere databases om te gebruiken binnen jullie project. Als BUSN student, stel jij daar het ERD voor op en documenteer je aannames en keuzes die ten grondslag liggen aan dat ERD.   
**Let op:** Met deze database(s) moet jij je SQL en R skills voldoende aan kunnen tonen (dat betekent o.a. dat minimaal één eigenschap van een entitieit type datum of datum/tijd moet hebben).
* Jullie project genereert misschien data (bijvoorbeeld vanuit TECH sensordata, vanuit SOFT gebruiksgegevens). Waarschijnlijk zul je (een deel van) de data moeten mocken en in de database importeren om een representatieve dataset te hebben waarop je SQL en R skills kunt laten zien. 
* Waarschijnlijk klopt het ERD dat je in eerste instantie maakt in de loop van je project toch niet helemaal. Je groep komt later tot nieuwe inzichten, bijvoorbeeld doordat je handige KPI's hebt bedacht die je helaas (nog) niet uit je database kunt afleiden. Geen nood: Maak een nieuwe versie van het ERD! Beargumenteerde evolutie van het diagram zien we graag terug. Zorg dat de uiteindelijke versie van je ERD overeenkomt met de databaseimplementatie van het project zoals het ingeleverd wordt. Documentatie die niet bijgewerkt is, is heel vervelend.
* In principe maak je een Notebook in RStudio om je R en SQL skills aan te tonen, maar het zou kunnen dat door het type project dat jullie hebben andere manieren van weergave geïntegreerd worden (een API, een zelfgemaakt dashboard op een website, ...). Kijk dan in overleg met je docent waar de verschillende leeruitkomsten het beste afgedekt kunnen worden, zodat je geen dubbel werk hoeft te doen.