---
permalink: /howto_install.html
title: "Howto guides - installatie"
---
# Gebruiken en installeren van R & Rstudio
Allereerst is het goed om te weten dat je verschillende keuzes hebt:
- Gebruik je incidenteel Rstudio en heb je weinig behoefte om te installeren, wil je vooral even proberen: gebruik dan [Rstudio Cloud](https://rstudio.cloud/). Deze is gratis te gebruiken en geschikt voor proefstuderen, de orientatie fase en incidenteel gebruik. Je maakt hier zelf een account aan. zie voor meer info de [guide](https://rstudio.cloud/learn/guide). Eventuele bestanden moet je dus altijd eerst uploaden!

- Heb je behoefte aan wat meer mogelijkheden en loop je tegen de grenzen aan van de cloud versie? dan hebben we binnen FHICT een eigen Rstudio server. Dit kan handig zijn als je lokaal vast loopt, geen nieuw account op Rstudio cloud aan wil maken of je eigen installatie niet om zeep wil helpen :). Ga naar de [FHICT Rstudio server](https://rstudio.app.fhict.nl/) en log in met je **I account**. Het werkt vergelijkbaar met rstudio cloud. Eventuele bestanden moet je dus altijd eerst uploaden! 

- Installeer R & Rstudio lokaal op je eigen machine. Dit is aan te raden als je zelf controle wil over welke libraries je wil kunnen installeren, je lokale bestanden makkelijk wil kunnen gebruiken en als je met diverse databronnen wil kunnen koppelen. Ga je de verdieping ICT&Business doen, kies dan dit. Je moet hier **2 stappen** voor doen, in deze volgorde:
    1. Installeer de programmeertaal R. Dit is de zogenaamde 'interpreter' die r code kan uitvoeren. Via [deze site](https://cloud.r-project.org/) kom je bij de download pagina uit. Check bvervolgens welk besturingssysteem je nodig hebt en pak de meest recente installer (.exe voor Windows of .pkg voor Mac)
    2. Installeer de ontwikkelomgeving Rstudio. Dit is eigenlijk de user interface waarin je handig je notebooks (werkbestanden) kan bewerken. Je kan Rstudio [hier vinden](https://rstudio.com/products/rstudio/download/). Let op dat je de Free/Open Source versie pakt  voor jouw besturingssysteem.

Kom je er niet uit? [Er zijn voldoende tutorials te vinden](https://bfy.tw/QRhs)

Tot slot: We gebruiken eigenlijk altijd zogenaamde notebooks: dat zijn .Rmd (RMarkdown) bestanden waar je uitleg, code (chunks) & output samen kan voegen. Rstudio opent standaard niet met een notebook. dat moet je zelf openen of aanmaken als je aan de slag gaat. check bv eens [deze guide](https://rmarkdown.rstudio.com/lesson-2.html)